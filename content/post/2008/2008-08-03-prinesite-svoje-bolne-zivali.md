---
author: mcdragon
comments: true
date: 2008-08-03 17:51:34+00:00
layout: post
link: https://mcdowell.si/prinesite-svoje-bolne-zivali-157.html
slug: prinesite-svoje-bolne-zivali
title: Prinesite svoje bolne živali
wordpress_id: 157
categories:
- Veterinary medicine
tags:
- Dog
- PDSA
- People's Dispensary for Sick Animals
- Pet
- pets at home
- Royal Society for the Prevention of Cruelty to Animals
- RSPCA
- Sick Animals
---

[![](https://dwlcvfkt1l4wn.cloudfront.net/2008/08/puppysmall2-1-150x150.jpg)](https://dwlcvfkt1l4wn.cloudfront.net/2008/08/puppysmall2.jpg)Živim v državi, kjer imajo že večletno zgodovino zavesti za boljšo skrb živali. To sicer morda vsakogar ne bi prepričalo po branju [člankov](http://www.guardian.co.uk/hunt) o večletni tradiciji brutalnih [lovov na lisice](http://en.wikipedia.org/wiki/Fox_hunting), so pa nasprotno precej bolj strpni in dobrodelni do hišnih ljubljencev in konjev in bi marsikaj storili za njihovo blagostanje.

Ravno ta teden smo se namreč na kliniki, kjer delam, pridružili projektu [DogsTrust](http://www.dogstrust.org.uk/)-a, ki to poletje nudi kastracijo/sterilizacijo ter mikročipiranje za zgolj 10 funtov (okoli €12.6). Zgolj v informacijo, mikročipiranje v Veliki Britaniji ni v domeni države in zato ni "brezplačno", kot v Sloveniji vendar tu lastnikom ni potrebno plačati takse v vključene v obveznem cepljenju. Tu obveznega cepljenja, tudi proti steklini, ni in tako tudi ni načina, da bi država pobrala kaj od tega. Seveda imajo posledično veliko manjši odstotek psov čipiranih, kot je to primer v Sloveniji.

Se vračam nazaj na temo subvencioniranje posegov na malih živalih. [DogsTrust](http://www.dogstrust.org.uk/) je precej velika dobrodelna organizacija, ki se je za ta dotični projekt povezala z največjo britansko mrežo trgovin za male živali [Pets at Home](http://www.petsathome.com/). Vse kar zahtevajo od stranke je, da prikažejo, da so zares upravičeni do subvencioniranega posega in to velja za ljudi na eni od oblik [socialne pomoči](http://www.benefitsinmind.org.uk/step_2_means_tested_benefits.htm) in plačajo 10 funtov. Potem pokličejo eno od klinik, ki je vključena v projekt (npr. [nas](http://www.fentonvets.co.uk/)) in se naročijo. Precej enostavno.

Sicer je podobnih dobrodelnih organizacij kar nekaj in nekatere, kot npr. [RSPCA](http://www.rspca.org.uk/servlet/Satellite?pagename=RSPCA/Local/LocalHomepage) in [PDSA](http://www.pdsa.org.uk/managed/finder.html) imajo svoje klinike, kjer nudijo brezplačne ali precej cenejše veterinarske storitve.

Bom zaključil članek z napisom, ki ga je ustanoviteljica [PDSA](http://en.wikipedia.org/wiki/People%27s_Dispensary_for_Sick_Animals) [Maria Dickin](http://www.pdsa.org.uk/mariadickin.html) razobesila nad vhodom v prvo kliniko v londonskem [Whitechapel](http://www.towerhamlets.gov.uk/data/in-your-ward/whitechapel.cfm)-u, novembra 1917:


<blockquote>

> 
> _Bring your sick animals.
Do not let them suffer.
All animals treated.
All treatment free._
> 
> 

> 
> _Prinesite svoje bolne živali.
Ne pustite jim trpeti.
Zdravimo vse živali.
Zdravljenje brezplačno._
> 
> 
</blockquote>


[![](https://dwlcvfkt1l4wn.cloudfront.net/2008/08/mike_and_roki-1-300x147.jpg)](https://dwlcvfkt1l4wn.cloudfront.net/2008/08/mike_and_roki.jpg)


[![Zemanta Pixie](http://img.zemanta.com/reblog_e.png?x-id=a56c1bc2-48e2-476c-8e40-d479d15fccca)](http://reblog.zemanta.com/zemified/a56c1bc2-48e2-476c-8e40-d479d15fccca/)
