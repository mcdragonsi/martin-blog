---
author: mcdragon
comments: true
date: 2008-02-10 10:07:00+00:00
layout: post
slug: moje-prve-ure-valezanscine
title: Moje prve ure Valežanščine
wordpress_id: 87
---

Ker se uradno tečaji pričnejo šele jeseni in ker se mi do takrat ravno ne čaka, sem se odločil iti na krajši enodnevni tečaj [Valežanščine](http://en.wikipedia.org/wiki/Welsh_language) v lokalnem družbenem učnem centru v Haverfordwestu.
Na začetku je bilo malo zmede, ko so nas začeli razporejati v skupine - v Valežanščini, kar pa je malce problem glede na to, da nimam pojma o tem jeziku. Čisto lahko, da so govorili v močnem valežanskem narečju angleščine, vendar po pravici povem, da, tudi drugi ne-valežani, niso zlahka opazili razliko.

Začetek tečaja, je bil precej težak, sredina nekoliko manj, konec pa spet glavobolno zakompliciran. Jezik ni prav ničemur podoben in si trenutno sploh ne predstavljam, da bi ga kdaj tekoč govoril. Sem imel pa na tečaju vsaj enega sotrpina, ki je prav tako frišna angleško-govoreča oseba, in je prav tako debelo zijal ob poslušanju vseh teh čudovitih a popolnoma tujih besed. Priznam, da sem bil sicer verjetno v majceni prednosti in to samo zato, ker sem se že od kolegice v službi uspel naučiti izgovorjavo besed za "dobro jutro", "dober dan", "lahko noč" in "čas je za kosilo".

Mnogim, ki jim povem za Wales in Valežanščino, so presenečeni, da imajo tu svoj jezik. Vsi več ali manj vedo za Škote in njihov keltski jezik, za valežane in valežanski jezik pa jih ve precej manj. Wales sicer nima enake stopnje avtonomije, kot Škotska, je pa še vedno strogo ločena od Anglije in ima svoj parlament imenovan [National Assembly of Wales](http://en.wikipedia.org/wiki/National_Assembly_for_Wales) ([uradna stran](http://www.walesassembly.org/)).

Kar se tiče valežanskega jezika se govori, da je najstarejši še danes uporabljen jezik v Evropi. Več glede keltskih jezikov in od kod izvirajo si preberite na [tej strani](http://en.wikipedia.org/wiki/Celtic_languages). Čeprav članek v Wikipediji deli proto Keltščino v 4 skupine, določene razlage govorijo o dejansko dveh večjih skupinah. V prvo spadajo jeziki, ki jih govorijo na Irskem in Škotskem, v drugo pa jeziki, kot so Valežanščina, Bretonščina (ki jo govorijo v področju Francije imenovana Brittanny), potem pa še Cornwallščina (ki jo uporabljajo v Cornwallu) in Cumbrijščina, jo uporabljajo na jugu Škotske in severu Anglije imenovanem Cumbria.

Zazvonil je zvonec in naše učne ure je tako konec. Čiao.

