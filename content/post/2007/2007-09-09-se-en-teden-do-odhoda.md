---
author: mcdragon
comments: true
date: 2007-09-09 11:05:00+00:00
layout: post
link: https://mcdowell.si/se-en-teden-do-odhoda-56.html
slug: se-en-teden-do-odhoda
title: Še en teden do odhoda
wordpress_id: 56
---

No, še ta teden gre mimo, potem pa grem na pot. Če bo šlo vse po načrtih, se odpravim v nedeljo zjutraj in se vmes ustavim še pri očetu, nato pa do Folkestone-a na vlak, ki pelje pod Rokavskim prelivom, potem pa v tem vrstnem redu: Francija, Belgija, Nizozemska, Nemčija, Avstrija in potem domača Slovenija. Ne morem ravno reči rodna, bi pa z veseljem.  
  
Tipična fora pri Murphiju: ravno v petek sem imel servis za novega Passata, v začetku tedna pa začutim, da mi v Golfu nagajajo zavore. Tako sem imel v četrtek servis za en avto, v petek pa za drugega. En sam strošek s temi avtomobili. Zdaj samo upam, da mi bodo prodajalci Passata upoštevali garancijo in plačali stroške popravila, ki pa sicer niso ravno veliki. Očitno so neki loleki odmontirali volan in ga zmontirali nazaj, ne da bi pri tem preverili, da so kolesa poravnana naprej. Strošek: 41 funtov+drobiž.
