---
author: mcdragon
comments: true
date: 2007-12-12 13:54:00+00:00
layout: post
link: https://mcdowell.si/moje-prvo-srecanje-z-lokalnim-nesocialnim-vedenjem.html
slug: moje-prvo-srecanje-z-lokalnim-nesocialnim-vedenjem
title: Moje prvo srečanje z lokalnim nesocialnim vedenjem
wordpress_id: 74
---

Sem upal, da se mi ne bo potrebno srečati s to precej pogosto obliko vedenja v tem delu Velike Britanije, zal pa se je izkazalo, da tudi ta samotni Johnston, v katerem živim, ni imun na tovrstno obliko izživljanja mladih.  
Da najprej malo objasnim našo okolico. Živim v dvostanovanjski hiši, neposredno poleg mene se zgradba nadaljuje in v vsaki od teh vrstnih hiš sta dve stanovanji. Drugi sklop zgradb so enostanovanjske hiše, vendar približno enako velike, kot na naši strani. Med obema sklopoma zgradb je prehod, ki vodi na parkirišče, ki ga imamo na naši strani zgradb.  
Že nekaj časa se dogaja, da nam, najverjetneje mularija iz popolnoma drugega konca ulice, v kateri živim, hodi na to parkirišče in razmetava pesek po asfaltu parkirišča in po poti. Sicer me to malo moti ampak če se ta mali igrajo in je to le neljuba posledica igranja, potem me ne jezi toliko. Včeraj pa sem okoli pol šeste zvečer (bila je že tema) zalotil dva mulca, ki se na vso silo znašata nas lučmi, ki jih imamo na parkirišču. Z nogami sta jih zelo močno brcala in vanje metala kamne, ki so leteli tudi v moj avto, ki je bil parkiran čisto poleg luči. Potem sta se spravila še nad kanalizacijo in odpirala jaške in notri metala nekaj, verjetno spet kamne. Kasneje sem izvedel, da so razsuli tudi odtočne cevi iz žlebov.  
Milo rečeno, strgala se mi je zajla, in nisem mogel mirno gledati to početje. Spravil sem se dol in pamžema sploh ni bilo jasno najprej, kaj bi hotel z njima. Najprej sem ju vprašal, če sta sploh od tu, eden od njiju mi je rekel, da nista in z ne prav milimi besedami sem jima povedal, naj se takoj spravita stran. Takoj potem sem klical lastnika vseh zgoraj omenjenih hiš in parkirišča.  
  
Izgledalo je, kot da bo pri tem ostalo, vendar sta se mulca vrnila in začela metati kamne v hišo in okna. Počilo je verjetno še komu drugemu kajti na koncu je prišla še policija, ki nam je dejansko svetovala da, ker ne morejo nič storiti, ker so storilci neznani, pokličemo neurgentno št. policije vsakič, ko se bodo mulci spet pojavljali okoli soseske. Tako se bo znalo zgoditi, da bodo naš konec vključili v program pogostejšega nadzora policistov.  
  
Osnovna težava je v tem, ker mladina tu nima nobenega strahu pred starejšimi ali celo pred policijo. Niti slučajno se ne smeš mulca dotaknik, kaj šele da bi mu eno primazal, ker boš v kehi zagotovo končal ti in ne vandal. Zanimivo je, da se tega vsi zavedajo in kogarkoli vprašaš potrdi, da je fizična oblika represije občasno še vedno žal potrebna a v današnjih časih je to zelo politično nekorektno in se smatra kot nasilje nad otroci. Meni bi bilo to zelo težko razložit v torek zvečer, ko so mi ti "otroci" metali kamne v avto.  
  
Danes, v soboto, 4 dni po incidentu, ni bilo drugih težav in mularije, ki je delala težave v torek ni bilo nazaj. Upam, da tako tudi ostane.  

