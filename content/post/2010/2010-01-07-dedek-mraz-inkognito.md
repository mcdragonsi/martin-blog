---
author: mcdragon
comments: true
date: 2010-01-07 13:20:09+00:00
layout: post
link: https://mcdowell.si/dedek-mraz-inkognito-1498.html
slug: dedek-mraz-inkognito
title: Dedek Mraz inkognito
wordpress_id: 1498
categories:
- Leisure
- Politics and opinions
tags:
- Secret Santa
---

[Secret santa](http://en.wikipedia.org/wiki/Secret_Santa) je božična navada, ki sem jo opazil v Veliki Britaniji, kjer podariš poljubno izžrebani osebi darilo omejene vrednosti za Dedka mraza. Seveda ta oseba ne ve od koga je dobila darilo, vrednost pa je ponavadi omejena - v našem podjetju smo omejili na 5 funtov.

Za ta Božič sem se odločil, da se pridružim tej navadi in dodal svoj ime na spisek skrivnih božičkov. Slučaj je nanesel, da sem imel zadnji dan službe pred potovanjem v Slovenijo še neke službene obveznosti, moral sem se še dokončno spakirati in se pripraviti na pot. Tisti dan je namreč [intlink id="1458" type="post"]nekaj malce snežilo v Angliji[/intlink] in po stari navadi je nastala nepopisljiva panika katere žrtev bi lahko kaj kmalu postal tudi sam. Skratka uspel sem na hitro zagrabit darilo, ki sem ga dobil od svojega skrivnega božička, se vsedel v avto in šibal domov. Doma sem darilo odložil na pult in se šel pakirat. Tik pred odhodom me je premamila radovednost in sem zato precej hitro strgal ovitek z darila da bi videl kaj je notri - bila ja škatla z električnimi avtomobilskimi kabli (mislim, da se jim reče kabli za vžiganje oz. vžigalni kabli). V škatlo nisem niti ne pogledal, sem pa imel idejo, da bi dal v avto saj je bila pred mano 5 ur in pol dolga vožnja do letališča London Stansted in prav lahko bi mi prišli prav. Sicer sem pa itak član avtokluba in bi me morali itak oni reševati na avtocesti. Tu ti na avtocesti ne bo nihče ustavil. Kable sem verjetno zato potem pustil doma, čisto verjetno pa je, da sem na vse skupaj pozabil. kasneje se je izkazalo, da mi ne bi ravno prišli prav. Beri dalje.

OK, grem v Slovenijo za Božič, pridem nazaj, v službi gužva, skratka, kljub temu da sem imel darilo na pultu v kuhinji, sem nanj čisto pozabil. Slučajno pa sem zadnji dan leta kolegico v službi vprašal kaj je ona dobila, nato pa ona mene vpraša, kaj sem jaz dobil. Malo je čudno pogledala, ko sem ji dajela, da vžigalne kable saj je skrivomaj vedela, kaj mi je bilo dejansko dano. Zraven je stala še druga kolegica za katero se izkaže, da je bila moj skrvni božiček. Ta je še bolj debelo pogledala in me prav jezno vpraša, ali sem sploh odprl škatlo, ki sem jo dobil. Ne, sem ji odgovoril, saj vendar vem kako vžigalni kabli izgledajo saj niso znani po kaki estetksih lastnostih in imajo precej dolgočasno funkcijsko vrednost. Res da so bili malo težji amapak nisem se nikoli ukvarjal s tem, koliko vžigalni kabli tehtajo. Raje mislim na lasnki sneg ;-)

No, in ta skrvni božičej me je skoraj nagnal domov, naj si grem pogledat, kaj sem dobil. Ker sem imel v službi še večjo gužvo (bil sem povrhu še dežuren) sem uspel končno odpreti škatlo tik pred polnočjo. Ja, res bi mi darilo pomagalo, če bi mi crknil akumulator - dobil sem namreč set vložene zelenjave. Zakaj vložena zelenjava je sicer zaradi privatnega štosa med mojim skrivnim božičkom in mano o kateri ne bom razlagal - že itak nakladam preveč.
