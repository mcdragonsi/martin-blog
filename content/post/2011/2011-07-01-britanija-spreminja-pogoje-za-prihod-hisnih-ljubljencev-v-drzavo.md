---
author: mcdragon
comments: true
date: 2011-07-01 06:56:53+00:00
layout: post
link: https://mcdowell.si/britanija-spreminja-pogoje-za-prihod-hisnih-ljubljencev-v-drzavo-1922.html
slug: britanija-spreminja-pogoje-za-prihod-hisnih-ljubljencev-v-drzavo
title: Britanija spreminja pogoje za prihod hišnih ljubljencev v državo
wordpress_id: 1922
categories:
- Veterinary medicine
tags:
- cepivo
- pet travel scheme
- Pets
- rabies
- steklina
---

[![](https://mcdowell.si/wp-content/uploads/2011/07/traveldog-1.jpg)](https://mcdowell.si/wp-content/uploads/2011/07/traveldog.jpg)Od 1. januarja 2012 se bodo omilila pravila, ki pogojujejo vstop psov, mačk in dihurjev v Veliko Britanijo. Živali, ki vstopajo iz drugih EU držav (razen Švedske in Irske) ter določenih tretjih držav bodo še vedno morale biti čipirane in cepljene proti steklini, ne bo pa več potrebno opravljati serološke preiskave krvi na titer protiteles proti virusu stekline, čakalna doba se bo skrajšala s šestih mesecev na 21 dni, obvezno ne bo več dajati sredstva za odstranjevanje klopov. <del>Trenutno se pa še dogovarjajo, ali bo še vedno obvezno dajati sredstvo za odpravljanje trakulje.</del> Posodobitev (30-Jul-2011): Pred dnevi je prišla iz Bruslja novica, da se Veliki Britaniji odobri ukrep, ki zahteva, da se živali razglistijo 24 do 120 ur pred potovanjem (1-5 dni). Gre namreč za to, da želijo preprečiti vnos trakulje [_Echinococcus multilocularis_](http://en.wikipedia.org/wiki/Echinococcus_multilocularis) v državo, ki jo je trenutno prosta.

Poleg tega se spreminjajo pogoji tudi za prihod živali iz ostalih držav, ki [niso na seznamu](http://www.defra.gov.uk/wildlife-pets/pets/travel/pets/countries/unlisted-countries/). Prej je bila obvezna karantena, ki jo bo zamenjalo obvezno cepljenje, pregled krvi 30 dni po cepljenju ter trimesečna čakalna doba.

Vse skupaj je posledica harmonizacije EU zakonodaje pri čezmejnem prehajanju hišnih ljubljencev. Trenutno velje tudi, da cepivo proti steklini drži toliko časa, kolikor je navedeno na licenci proizvajalca. To bo ostalo tudi po 1. januarju 2012. V Veliki Britaniji večina cepiv proti steklini drži 2 leti in zato se cepljenje tudi mora ponavljati na dve leti. Težava nastopi pri nekaterih drugih državah EU (sam imam veliko opravka z Francijo, kamor potuje veliko Britancev), kjer je cepljenje potrebno opravljati vsako leto. Seveda to velja, kot razumem, tudi za Slovenijo. Upam lahko vsaj, da se bo pravilo veljavnosti cepiva glede na licenco proizvajalca razširilo na vse EU države. Regulativa EC 998/2003 po mojem mnenju čisto na koncu (Aneks 1b, odstavka d. in e. v 2. točki) določa ravno to. Seveda se lahko motim, ker mi je cela regulativa bolj podobna kitajščini :-).



Dodatki:



 	
  * Izjava za javnosti DEFRA: [http://www.defra.gov.uk/news/2011/06/30/new-rules-pet-passports/](http://www.defra.gov.uk/news/2011/06/30/new-rules-pet-passports/)

 	
  * [Informativna brošura ustanove DEFRA](https://mcdowell.si/wp-content/uploads/2011/07/pb13582-bringing-pets-into-uk-110629.pdf) v angleškem jeziku (PDF; 182 kB)

 	
  * [Regulativa EC 998/2003](http://ec.europa.eu/food/animal/liveanimals/pets/index_en.htm) ki določa zgoraj omenjeno harmonizacijo


