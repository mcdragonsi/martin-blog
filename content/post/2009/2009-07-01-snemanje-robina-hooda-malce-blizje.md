---
author: mcdragon
date: 2009-07-01 18:38:28+00:00
layout: post
title: Snemanje Robina Hooda - malce bližje
wordpress_id: 1326
categories:
- Leisure
- Trips and outings
tags:
- Arts and Entertainment
- Buckinghamshire
- carew inn
- Freshwater West
- Pembrokeshire
- robin
- Russel Crowe
- Travel and Tourism
---

![Slika z BBC strani, avtorja Scotty](https://img.mcdowell.si/2009/07/robinhood371-1.jpg "Slika z BBC strani, avtorja Scotty")

Včeraj sem šel spet malo na ogled do lokacije snemanja novega filma o Robinu Hoodu na obali [Freshwater West](https://en.wikipedia.org/wiki/Freshwater_West) in zadeve so se precej spremenile od prejšnjega tedna, ko sem bil nazadnje tam. Varnostnikov ni bilo veliko in tokrat so me vsaj spustili na plažo, kljub temu, da je na tam potekalo snemanje. Povsod sami statisti, večinoma v horizontali. Če se nisem spotaknil ob statista, sem se pa skoraj ob kako sulico. Mnogi so bili pokonci že od 4. ure zjutraj, da so jih ustrezno pripravili na snemanje in ko sem bil tam so morali biti pokonci okoli 10 ur, povrh vsega pa je še sonce žgalo. Ti res, spet so se mi zasmilili. Vsi so bili obleženi v obleke iz tistih časov (vsaj upam, da so bili iz tistih časov, kakšnih ustreznih prič nimam na voljo), na severnem delu plaže so bili, tako kot teden prej, statisti na konjih. One glavne zvezde me niso zanimale in opazovanje snemanja od blizu mi je bilo precej bolj cool.

Najprej sem se sprehodil gor in dol po plaži - svetovali so mi, naj hodim bolj vkraj pa se mi zdi da to ni bila najboljša ideja saj so ves čas po tem delu drveli avtomobili in štirikolesniki raznih vrst. Eden se je celo ustavil in mi ponudil prevoz do produkcijskega tabora na južnem delu. One hute, ki sem jih videl prejšnji teden, so že podrli. Od varnostnika sem izvedel, da trenutno poteka druga faza snemanja, in sicer snemanje podrobnosti, kjer glavni zvedniki niso vpleteni. Prav tako je bilo zaključeno snemanje večjih scen, kjer so bili vklopljeni številni statisti in konji preko podjetja Falls and horses.

Danes so se v lokalnem časopisu Western Telegraph tudi razpisali o gospodu Crowe-u - kaj sočnih podatkov niso razkrili, so pa potrdili, da je njegov plan, da bi se vsak dan prevažal na snemanje s helikopterjem iz prijateljeve posesti v [Buckinghamshire](https://en.wikipedia.org/wiki/Buckinghamshire)-ju, ni bil izvedljiv, tako da je snemanje preživel v produkcijskem taboru ob snemališču. Verjetno je malo precenil oddaljenost Walesa od Londona. Matr sam smo res daleč od prestolnice, mi noben ne verjame !!!

So pa v zgoraj omenjenem lokalnem časopisu tudi objavili, kako je šel na večerjo s soigralci in čisto lepo se je obnašal in popolnoma nič zvezdniško. Gostilna se imenuje Carew Inn in je v neposredni bližini srednjeveškega gradu Carew. Še celo toliko se je sprostil, da je pobral kitaro in zapel par pesmi - ena od teh naj bi bila Leaving on a jet plane Johna Denverja. Za hvaležnost je uslužbencev dal 350 britanskih funtov vredno napitnino. 

Ajd, dost je, sem dal danes ven modrostni zob in se mi ne piše več. Mi je zobozdravnik dal navodila in me ddrugim tudi piše, da se moram izogibat alkoholu. Ja, pa še to!!??