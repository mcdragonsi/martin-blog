---
author: mcdragon
comments: true
date: 2009-12-23 09:20:03+00:00
excerpt: V Veliki Britaniji že nekaj Božičev zaporedno prihaja na britanski glasbeni
  lestvici do nadvlade pocukranih komadov iz tovarne pocukranih komadov Simona Cowella
  in njegovega X Factor glasbenega show-a.
layout: post
link: https://mcdowell.si/ubijanje-v-imenu-faktorja-x-1470.html
slug: ubijanje-v-imenu-faktorja-x
title: Ubijanje v imenu Faktorja X
wordpress_id: 1470
categories:
- Music
- Politics and opinions
tags:
- Add new tag
- BBC Radio
- Christmas
- Facebook
- Killing in the Name
- Music
- Rage Against the Machine
- Simon Cowell
---

[![](https://img.mcdowell.si/2009/12/ragm4xmas1-1.jpg)](https://bit.ly/inthename)V Veliki Britaniji že nekaj Božičev zaporedno prihaja na [britanski glasbeni lestvici](https://www.theofficialcharts.com/) do nadvlade pocukranih komadov iz tovarne pocukranih komadov [Simona Cowell-a](https://en.wikipedia.org/wiki/Simon_Cowell) in njegovega [X Factor](https://xfactor.itv.com/2009/) glasbenega show-a.

Tudi za letošnji Božič je kazalo, da bo zopet zmagal njegov protežiranec in zmagovalec Faktorja X - letos je to uspelo Joe McElderry-u. Račune mu je prekrižala zelo odmevna Facebook kampanija Jona in Tracy Morter, imenovana [Rage Against The Machine For Christmas No.1](https://www.facebook.com/group.php?gid=2228594104). Po 13. decembru, to je datumu, po katerem se začnejo šteti nakupljeni singli v okviru glasbene lestvice za Božič, je bilo potrebno preko katerekoli spletne trgovine z MP3 skladbami kupiti komad [Rage Against the Machine](https://en.wikipedia.org/wiki/Rage_Against_the_Machine) imenovan [Killing in the name](https://en.wikipedia.org/wiki/Killing_in_the_Name). Na tak način naj bi uspeli spravit ta komad na prvo mesto namesto singla Faktorja X.

To jim je to soboto tudi uspelo.

Kar očitno je, da skladbe, ki jih skoraj po SAW principu izdeluje Faktor X, gredo marsikateremu močno na živce in številnim se ni zdelo škoda tistih 50 do 99 penijev, ki jih je bilo potrebno plačati za komad Killing in the name. Še več. Vzporedno s to kampanijo je prej omenjena Facebook skupina spodbujala kupce komada "Killing in the name" da prispevajo kak funt v dobrodelne namene, in sicer bolj konkretno organizaciji za brezdomce [Shelter](https://www.justgiving.com/ratm4xmas).
Uspelo jim je namreč zbrati čez 80.000 funtov.

Poleg tega pa so 17. decembra imeli na BBC Radio 5 Morning show v živo predstavo iz Los Angelesa. Producenti so skupino prosili (mogoče celo zahtevali) da ne kolnejo. Če poznate pesem Killing in the name veste, da je kletvica "Fuck you, i won't do what you tell me" integralni del skladbe in to so seveda zapeli. Voditelja oddaje so jih po hitrem postopku odrezali, kar se na spodnjem posnetku ne sliši. Res bi rekli, da so si sami krivi. Lahko bi iskali namig v skladbi in tako vedeli, da se ne bodo ravnali po navodilih drugih.

https://www.youtube.com/watch?v=k-EMCd3VWys