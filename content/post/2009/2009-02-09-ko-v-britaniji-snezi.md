---
author: mcdragon
comments: true
date: 2009-02-09 21:20:01+00:00
layout: post
link: https://mcdowell.si/ko-v-britaniji-snezi-972.html
slug: ko-v-britaniji-snezi
title: Ko v Britaniji sneži
wordpress_id: 972
categories:
- Music
tags:
- puncheston
- snow
---

![Puncheston (courtesy of Lisa Phillips)](https://img.mcdowell.si/2009/02/DSCF0290_smaller1-1.jpg "Puncheston (slikala Lisa Phillips)")

Veliko hecov se je že razvilo na ta račun in ka nekaj sem jih verjetno začel sam. V večini so kar upravičeni in ravno te dni imam to srečo opazovat v praksi, ko v tej državi, v kateri trenutno živim, popadajo v stanje absolutne panike, ko jim pade bela snov iz nebes.

![(slikala Lisa Phillips)](https://img.mcdowell.si/2009/02/DSCF0282_smaller1-1.jpg "(slikala Lisa Phillips)")

Kot prvo ne znajo vozit v snegu. Speljevanje iz druge jim je španska vas. Zimskih gum tu seveda nimajo, ker zimske sezone praktično ni. Največji problem pa je pluženje in soljenje. Nisem mogel verjeti, ko so v ponedeljek zvečer kazali cesto, novinarka pa se je čudila, kako to, da je cesta neprevozna, če pa so prek kratkim solili. Očitno še niso slišali, da je treba sneg najprej splužit in šele potem solit. Halo!!! Soljenje jim namreč še kar gre, samo plugov imajo pa bolj malo. To so kolegi iz službe izkusili na lastni koži. Splužene (in soljene) so bile le res glavne ceste in če nimaš te sreče, da živiš ob njej, si ga malodane najebal. Ostalih cest niti ne povohajo.

Pa jih ne bi stalo preveč, da bi se nekaj vasi zbralo skupaj in našlo kmeta, ki bi bil pripravljen, v primeru snega, na svoj traktor (ki jih je tu okoli res veliko saj živim v precej ruralnem delu Walesa) prišraufati plug in malo počistiti lokalne ceste. Na ta način se to dela po mnogih vaseh v Sloveniji. Če pa jih je škoda denarja, kot jim ga očitno je, naj pa ne tečnarijo, ko izgubljajo miljarde svojih funtov zaradi izostankov iz služb.

Prilagam fotografije, ki jih je posnela kolegica 3. februarja malo pred 12. uro. Vse kar je uspelo voziti po cesti so bili traktorji.

![Puncheston (slikala Lisa Phillips)](https://img.mcdowell.si/2009/02/DSCF0288_smaller1-1.jpg "Puncheston (slikala Lisa Phillips)")
