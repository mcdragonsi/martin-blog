---
author: mcdragon
comments: true
date: 2009-03-19 19:33:11+00:00
layout: post
link: https://mcdowell.si/adijo-svoboda-1072.html
slug: adijo-svoboda
title: Adijo svoboda
wordpress_id: 1072
---

Danes (14. marca 2009) se je po TV in časopisju v Veliki Britaniji na dolgo in široko pisalo o najnovejšem načinu, kako bo država opazovala (beri: kontrolirala) še dodaten del našega življenja in sicer potovanje v tujino. Tu seveda Britanci ne bi bili Britanci, če bi se v to smatralo tudi potovanje v druge EU države. Naj spomnim, da Britanija ni nikoli bila in verjetno tudi ne bo nikoli v Šengenu. Nekateri bodo glede slednjega kar zadovoljni.

Sistem se imenuje e-borders in, kot sami opisujejo na svoji spletni strani, bo to zelo Orwellovsko pripomoglo k »greater security, effectiveness, and efficiency«.

Dejansko gre za podoben monitorski sistem, ki so ga uvedli Američani [ESTA](https://esta.cbp.dhs.gov/esta/esta.html?language=sl). Britanci pa seveda kot pridni kužki morajo sledit bivši koloniji in izdelat podoben sistem.

Zbirati nameravajo osebne podatke, kam ste namenjeni (itinerar) in tudi plačilno sredstvo, ki ste ga uporabili za karto ali hotel. Vsaj toliko so vljudni, da sami ne bodo zahtevali teh podatkov od vas temveč so elegantno preložili odgovornost na turistične in letalske družbe, ki morajo pridobiti vse te potrebne informacije.

Aja, informacije pa naj ne bi hranili več kot 10 let. Kako zelo lepo od njih. Tako lahko pričakujem, da mi bodo v roku leta ali dveh let sunili identiteto in ukradli denar iz Matercarda - vsaj sodeč po popolni nesposobnosti britanskih državnih organov o varovanju osebnih podatkov. Za podrobnejše informacije uporabite [Google](http://www.google.co.uk/search?q=UK+government+security+breach&ie=utf-8&oe=utf-8&aq=t&rls=org.mozilla:en-US:official&client=firefox-a).
