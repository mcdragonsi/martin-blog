---
author: mcdragon
date: 2009-11-12 10:00:48+00:00
layout: post
title: Nepriznavanje kratice dr.vet.med. v Veliki Britaniji
wordpress_id: 1369
categories:
- Politics and opinions
- Veterinary medicine
tags:
- dr.vet.med.
- Law
- Royal College of Veterinary Surgeons
- University of Ljubljana
- Veterinarska fakulteta
---

Verjetno bi se mnogemu zdelo vprašanje manjkajoče kratice strokovnega naziva nepomembno ali pa celo na robu postavljaštva. Meni se je to dolgo zdelo in zato nisem ukrenil kaj dosti, ko sem ugotovil, da mi lokalna ustanova, ki kontrolira veterinarje v Veliki Britaniji, Royal college of Veterinary Surgeons ali krajše RCVS, kratice ni dodala v [svoj register članov](https://findavet.rcvs.org.uk/find-a-vet-surgeon/martin-mcdowell-6441157/). Trenutno je navedena le kratica MRCVS, kar pomeni "Member of the Royal College of Veterinary Surgeons".

Ko sem najprej opazil manjkajočo kratice sem jim napisal e-pismo a nanj nisem dobil nobenega odgovora. Na vse skupaj sem pozabil dokler nisem pred kratkim dobil neko potrdilo o izobraževanju s področja zdravstvenega zavarovanja hišnih ljubljencev. Na potrdilu je zopet manjkala kratica naziva. Močno mi je smrdelo po tem, da so avtorji potrdila kopirali vsebino RCVS registra. Ker sem imel vsega že malo dovolj sem tokrat poklical RCVS. Obljubili so mi, da bodo zadevo preučili in me poklicali nazaj. To so tudi storili kako uro kasneje in mi sporočili da mi kratice "dr.vet.med." ne morejo priznati, ker le-ta ni navedena v ustrezni Evropski zakonodaji (2005/36/EU). Prav tako pa kratica ni navedena na diplomi, kar naj bi bil tudi težava. Oboje je seveda res, kratica je splošno priznana, ni pa nikjer uradno zabeležena, ne v EU direktivi, ne na diplomi.

V upanju na pomoč sem pisal dekanu Veterinarske fakultete (VF) in bivšemu dekanu VF, ki mi je podpisal diplomo, v tem času pa je bil v službi vlade, kot minister za kmetijstvo.

V odgovoru VF so ponudili, da mi izdajo potrdilo o kratici v angleškem jeziku za €50. V odgovoru MKGP-ja oz VURS-a pa mi predlagajo naj pridem ponovno v stik z RCVS, češ, ali sploh sprejemajo/priznavajo prej omenjeno potrdilo VF. Za vsak slučaj sem potrdilo dvignil ob naslednjem obisku v Sloveniji in ga po najkrajši poti poslal na RCVS.

No, kak odgovor sem dobil:


> Dear Martin
> 
> Thank you for your recent letter and the 'certificate' from the Dean of the University of Ljubljana confirming that the approved post-nominal for the primary veterinary qualification is DrVetMed.
> 
> We have looked into this further with interesting results.  As indicated to you in August, EU Directive 2005/36/EU does indeed not list this post-nominal against the entry for the Ljubljana qualification. However, having now also looked at the [The Veterinary Surgeons' Qualifications (European Recognition) Regulations 2008](https://www.opsi.gov.uk/si/si2008/uksi_20081824_en_1) - which transpose EU Directive [2005/36/EU](https://eur-lex.europa.eu/Notice.do?val=412521%3Acs&lang=sl&list=487955%3Acs%2C467972%3Acs%2C457343%3Acs%2C456959%3Acs%2C412521%3Acs%2C393697%3Acs%2C393370%3Acs%2C&pos=5&page=1&nbl=7&pgs=10&hwords=) into UK law - the table of qualifications herein does list 'DrVetMed' alongside the qualification.
> 
> Whether it was omitted from EU Directive 2005/36/EU in error is not clear but, in short, we will add this to your RCVS Register entry and to that of the only other graduate from Ljubljana on the RCVS Register.
> 
> Regards,


Res, da sem potrdilo naročil ne da bi predhodno vprašal RCVS ali ga sploh sprejmejo. Je pa tudi res da bi lahko na RCVS že na začetku pravilno preverili  [zakonodajo](https://www.opsi.gov.uk/si/si2008/uksi_20081824_en_1) in bi se zgodba lahko zaključila že pred časom. Skrivnost seveda je, od kod se jim je kratica DrVetMed (ena beseda, brez pik)  sploh znašla v britanski zakonodaji, saj to nikoli ni bila priznana kratica za veterinarje v Sloveniji in je v EU direktivi tudi ni.

Še ne vem ali bi komu težil za to ali ne. Verjetno, da ne bom, ker se mi ne ljubi in imam bolj pametne stvari za počet :-)
