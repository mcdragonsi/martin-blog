---
author: mcdragon
comments: true
date: 2009-06-28 19:30:44+00:00
layout: post
slug: snemanje-robina-hooda-od-dalec
title: Snemanje Robina Hooda - od daleč
wordpress_id: 1308
categories:
- Leisure
- Trips and outings
tags:
- Freshwater West
- Pembrokeshire
- Robin Hood
- Russel Crowe
- Wales
---

[![P6230013](https://img.mcdowell.si/2009/06/P62300131-1.jpg)](https://img.mcdowell.si/2009/06/P62300131.jpg)V mesecu juniju 2009 so pričeli nedaleč od tod s snemanjem naslednje filmske upodobitve princa tatov - Robina Hooda.

Lokacija, kjer poteka snemanje, se imenuje [Freshwater West](http://en.wikipedia.org/wiki/Freshwater_West) in gre za eno lepših plaž v [Pembrokeshire](http://en.wikipedia.org/wiki/Pembrokeshire)-ju in Wales-u nasploh. Tu so pejšnji mesec celo snemali naslednji film o Harryu Potterju. Produkcija za Robina Hooda pa je precej večja in vključuje veliko več ljudi in opreme. Pred tedni so imeli v bližnji dvorani avdicijo za statiste in prijaviti se jih je hotelo veliko več, kolikor je bilo mest na voljo.

Ker je produkcija tega filma tako velika, so uspeli pri občini (izraz občina upoorabljam kot nadomestilo za county council, v tem konkretnem primeru [Pembrokeshire County Council](http://www.pembrokeshire.gov.uk/)) dobiti dovoljenje za dvotedensko zaprtje lokalne ceste, ki poteka mimo plaže, kjer se bo snemalo največ prizorov. Očitno prihaja do manjših zamud, saj so morali zaprositi za podaljšanje tega dovoljenja za nekaj dni.

Sam sem bil priča snemanju prejšnji torek. Čeprav so govorili, da bo plaža odprta za javnost, to skoraj ni bilo mogoče realizirati, saj je med snemanjem tam ogromno opreme in statistov, tako da do plaže sploh nisi mogel, je bila pa odprta pot ob plaži in ima tudi posebno ime - Pembrokeshire coastal path. Na njej je bilo kar nekaj opazovalcev in fotografov, ki so opazovali dogajanje med snemanjem. Očitno so se pripravljali na snemanje spopadom med nekakšno srednjeveško pehoto s sulicami in konjenico. Stal sem ravno nad severnim delom plaže, kjer so ravno takrat počivali konji z jezdeci. Na sliki se prav dobro vidi, da so precej izmučeni in da se jim kaj dosti ne da. Ko jih je šef začel klicati naj grejo na konje, jih je moral včkrat nadreti naj že spravijo riti na sedla in odsmrdijo do snemališča.

Sredi zaliva pred Freshwater West plažo je bilo kar nekaj plovil, nekateri v stilu robinhoodovskih časov (baje) in nekateri malo bolj današnji. No, iz enega iz slednje skupine se je vsake toliko časa izpustil gost oblak dima - verjetno je šlo za posebno meglo, ki jo uporabljajo za snemanje. Ta megla se je najprej razprostrla preko zaliva in potem še naprej na celino in prav čudno je smrdela.

[![P6230029](https://img.mcdowell.si/2009/06/P62300291-1.jpg)](https://img.mcdowell.si/2009/06/P62300291.jpg)Tik pred snemanjem se je potem pojavil še helikopter za katerega sem najprej sumil, da je pripeljal glavne zvezde - najverjetneje pa je bil uporabljen samo za snemanje - na nosu je imel namreč namontirano ogromno okroglo belo ohišje s kamero v njej. Ko snemanja ni bilo, je šel začasno "parkirat" na bližnji hrib. Takoj, ko se je snemanje nadaljevalo, je zopet zaštartal motorje in nadaljeval delo. Meni je bilo vse skupaj precej zanimivo, ker še nikoli nisem bil na prizorišču snemanja filma, kaj šele za snemanje tako velikega holivudskega filma. Bi bilo kar kul, če bi me spustili na plažo, da bi si zadevo bolje ogledal in kaj poslikal - avtogram Russel-a Crowe-a me namreč niti malo ne interesira.

[![P6230015](https://img.mcdowell.si/2009/06/P62300151-1.jpg)](https://img.mcdowell.si/2009/06/P62300151.jpg)

Na trenutke je bilo dogajanje na plaži kar gledljivo, prav kamlu pa se mi je začelo dolgočasit. Prav hecno pa je bilo gledati eno prvih vaj pri spopadu prej omenjene pehote in konjenice. Ko se je režiser zadrl "Action" in ko so planili eni proti drugim, se je režiser kmalu zadrl "Cut". Statisti so bili očitno toliko zagreti ali pa so začasno oglušeli, da so nadaljevali z bitko, tako da se je moral režiser še večkrat zadreti Rez ...  rez, da so končno prenehali s klofanjem. Fotograf, ki je spremljaj dogajanje mi je povedal, da gre za igralce rugbija, ki so bili precej zagreti za dober "fajt".

Na koncu sem si še mimogrede ogledal prizorišče snemanja, ki naj bi še prišlo na vrsto - ob plaži, nad plitvimi pečinami, so postavili nekakšne manjše enostavne koče.

Na dan pa že curljajo novice iz samega snemanja. Čisto slučajno se je kolegičina mama uspela slikati z glavnim igralcem Russelom Crowom. Sem pa iz zanesljivih virov izvedel, da je nek statist, ki je bil zaposlen kot veslač v filmu, stopil do Russel-a in ga poprosil za fotografiranje ali avtogram. Russel mu je obljubil, da ni problema in se lahko zmenita, ko pride nazaj. No, nazaj je prišel le nek asistent , ki je tipu (veslaču) zabičal, naj ne nadleguje glavnega igralca in naj se pod nosom obriše za fotografijo in avtogram. Pijar, da mu ni para.

![View towards the south. You can see a tractor "combing" the sand next to the wood stacks](https://img.mcdowell.si/2009/06/P62300171-1.jpg) View towards the south. You can see a tractor combing the sand next to the wood stacks

Slišal sem tudi za novico, da se je pri snemanju prevrnila barka na kateri so bili konji z jezdeci. Kar nekaj jih je bilo pripeljano v [lokalno urgenco](http://www.pdt-tr.wales.nhs.uk/en/services/hospitals/index.html). Konjem, po poročilih, ni bilo nič hudega. So pa imeli še eno težavo, ko so spet druge barke pri snemanju, nasedle na mivko. Pri tem je prišlo do hujših težav s posebnimi motorji [Mercury Verado](http://www.mercurymarine.com/engines/outboards/verado/) saj so se ti, kljub mehki mivki, poškodovali. Poklicati so morali neko [lokalno podjetje](http://www.quadraboats.co.uk/), ki je zastopnik za te motorje, da so zadevo rešili.

Snemanje bo potekalo še kar nekaj dni in na dan bo, prav gotovo, prišlo še kar nekaj zanimivosti.
