---
author: mcdragon
comments: true
date: 2009-05-17 11:09:23+00:00
layout: post
link: https://mcdowell.si/britanci-se-ne-grejo-evrope-1212.html
slug: britanci-se-ne-grejo-evrope
title: Britanci se ne grejo Evrope
wordpress_id: 1212
categories:
- Politics and opinions
tags:
- BNP
- EU
- European Union
- Politics
- Society and Culture
- UK Independence
- United Kingdom Independence Party
---

[caption id="attachment_1214" align="alignright" width="211" caption="UKIP 2009 EU elections poster"]![UKIP 2009 EU elections poster](https://img.mcdowell.si/2009/05/ukip_poster-211x300.png)[/caption]

Vsi se približno spomnimo, kdaj se je začela zadeva s prašičjo gripo. V Britaniji so na veliko govorili, da bo vsako gospodinjstvo na dom dobilo zloženko z informacijami o tej bolezni in kako se lahko zaščitimo pred njo.

Pa sem končno dobil to [zloženko](https://img.mcdowell.si/2009/05/090501swinefluen1.pdf), in to v petek 15. maja - ravno pravi čas, ko je skoraj že vsega konec. Ne morem predvideti, da se ne bo bolezen pojavila naslednjo jesen ampak prav gotovo ne mislim imeti te papiranate navlake v dnevni sobi. Že včeraj sem jo vložil v fascikel okroglaste oblike.

Na zadevo bi verjetno lepo pozabil in se ne bi niti ne matral o tem pisati na tem spletnem dnevniku, samo zmotili so me predvolilni oglasi, ki so prišli skupaj s prašičjo gripo (sory, zloženko o njej). Ne samo da so prišli zraven, celo vtaknjeni so bili vanjo. Oprosti poštar, če si to storil po nesreči.

Zanimiva se mi je zdela vsebina in pristranskost teh predvolilnih oglasov. Upam, da bomo pred [EU](http://en.wikipedia.org/wiki/European_Union) volitvami, ki bodo 4. junija, dobili še kako predvolilno reklamo kajti ti dve sta bili od precej hudih nacionalistov. Prva je bilo od BNP ([British National Party](http://www.bnp.org.uk/)), druga pa od UKIP ([UK Independence Party](http://www.ukip.org)). Ko sem malo pregledal vsebino me je kar malo zatiščalo - nisem bil prepričan ali na defekacijo ali na bruhanje, vsekakor pa mi je bilo jasno, da s tekimi vsebinami ne samo, da Britanije ne bo nikoli sprejela [evra](http://en.wikipedia.org/wiki/Euro), ampak, da se zna zgodit, da bo celo izstopila iz Evropske Unije.

![home_alone_and_uk_nationalism](https://img.mcdowell.si/2009/05/home_alone_and_uk_nationalism1.png)Dodatna težava se pojavlja z afero glede parlamentarcev in obiranja državnega proračuna na račun stroškov, ki naj bi jih imeli z opravljanjem svojih parlamentarnih dolžnosti. Ljudem so se parlamentarci in parlamentarne stranke tako zamerile, da analitiki predvidevajo precej višjo podporo prav marginalnim strankam, kot sta BNP in UKIP. Med stranke, ki bi pridobile na številu glasov naj bi bile tudi stranke zelenih.

Naj še malo opišem te oglase, ki sem jih dobil. Na UKIP brošuri je slika [Winstona Churchilla](http://en.wikipedia.org/wiki/Winston_Churchill), ki s prsti dvignjene roke kaže znak "V" za victory - zmago, spodaj pa poziva k volitvi za UKIP stranko ter navede zakaj: Recite NE neomejenemu priseljevanju, recite NE dnevnemu EU računu v višini £40 milijonov, recite NE EU kontroli vaših življenj. Ja madona, saj bi še Bruselj ratal proti-evropski, če bi jim tole pošiljal po domovih. BNP-jeva brošura pa tudi ni kaj boljša. Na sliki je srečna britanska družina s besedilom spodaj: britanske delovna mesta za britanske delavce - ker si to zaslužimo! Seveda zraven navedejo še parole proti EU nadzoru in evru in blablabla.

Da te srat prime.

- aja, sem rekel, da me bo na bruhanje. Pardon ;-)

Me sicer na dan volitev ni doma, ker bom na [veterinarski delavnici iz abdominalnega ultrazvoka](http://www.cpd-solutions.com/html/courses/outlines/2009.Ultrasound/06.Practical Abdominal Ultrasound - Level 2.php) v [Gloucestershire](http://en.wikipedia.org/wiki/Gloucestershire)-u, se bom pa probal nalimat na volišče. Tu jih imajo odprte do desete ure zvečer!


[![Reblog this post [with Zemanta]](http://img.zemanta.com/reblog_e.png?x-id=0e187aeb-34fd-49cc-b6e4-36cb0b707cdf)](http://reblog.zemanta.com/zemified/0e187aeb-34fd-49cc-b6e4-36cb0b707cdf/)
